    其一：闻鼓不进，闻金不止，旗举不起，旗按不伏，此谓悖军，犯者斩之。<br/><br/>    其二：呼名不应，点时不到，违期不至，动改师律，此谓慢军，犯者斩之。<br/><br/>    其三：夜传刁斗，怠而不报，更筹违慢，声号不明，此谓懈军，犯者斩之。<br/><br/>    其四：多出怨言，怒其主将，不听约束，更教难制，此谓构军，犯者斩之。<br/><br/>    其五：扬声笑语，蔑视禁约，驰突军门，此谓轻军，犯者斩之。<br/><br/>    其六：所用兵器，弓弩绝弦，箭无羽镞，剑戟不利，旗帜凋弊，此谓欺军，犯者斩之。<br/><br/>    其七：谣言诡语，捏造鬼神，假托梦寐，大肆邪说，蛊惑军士，此谓淫军，犯者斩之。<br/><br/>    其八：好舌利齿，妄为是非，调拨军士，令其不和，此谓谤军，犯者斩之。<br/><br/>    其九：所到之地，凌虐其民，如有逼**女，此谓奸军，犯者斩之。<br/><br/>    其十：窃人财物，以为己利，夺人首级，以为己功，此谓盗军，犯者斩之。<br/><br/>    其十一：军民聚众议事，私进帐下，探听军机，此谓探军，犯者斩之。<br/><br/>    其十二：或闻所谋，及闻号令，漏泄于外，使敌人知之，此谓背军，犯者斩之。<br/><br/>    其十三：调用之际，结舌不应，低眉俯首，面有难色，此谓狠军，犯者斩之。<br/><br/>    其十四：出越行伍，搀前越后，言语喧哗，不遵禁训，此谓乱军，犯者斩之。<br/><br/>    其十五：托伤作病，以避征伐，捏伤假死，因而逃避，此谓诈军，犯者斩之。<br/><br/>    其十六：主掌钱粮，给赏之时，阿私所亲，使士卒结怨，此谓弊军，犯者斩之。<br/><br/>    其十七：观寇不审，探贼不详，到不言到，多则言少，少则言多，此谓误军，犯者斩之。<br/><br/>